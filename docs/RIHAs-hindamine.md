---
title: Infosüsteemide hindamine RIHAs
---

## Kuidas toimub uues RIHAs kooskõlastamine?

RIHAs antakse kooskõlastusi hinnangute näol, mis koondatakse aruteludeks.
Arutelule on võimalik vastata, et küsida täpsemat nõu kooskõlastajalt või vastata konkreetsele küsimusele, mis kooskõlastamisel tekkis. Arutelude kommentaarid ei ole avalikust vaatest nähtavad.
RIHA arutelu tohib sulgeda vaid siis kui probleem saab infosüsteemis lahendatud.

## Kuidas infosüsteem kooskõlastamiseks esitada?

Kui oled enda infosüsteemi kirjeldamise lõpetanud ning soovid sellele kooskõlastust saada, siis toimi järgmiselt:

- Liigu **Hindajate tagasiside** plokki
- Vali **Lisa uus arutelu**
- Sisesta arutelu pealkirjaks **Infosüsteemil puudub kooskõlastus**
- Sisesta kommentaariks, millises etapis soovid infosüsteemile kooskõlastust saada (asutamiseks / kasutusele võtmiseks / andmekoosseisu muutmiseks / lõpetamiseks)
- Anna teada help@ria.ee, et soovid enda infosüsteemile kooskõlastust

RIA edastab kooskõlastamise soovi kõikidele RIHA hindajatele, kes vaatavad sinu infosüsteemi üle 20 tööpäeva jooksul.

- Kui infosüsteemil on puuduseid, siis lisavad RIHA hindajad puuduste kohta eraldi arutelu. Senikaua kuni puuduseid ei ole kõrvaldatud, ei ole ka infosüsteem kooskõlastatud
- Kui infosüsteemil puuduseid ei ole, siis lisavad kooskõlastajad sinu algatatud arutelu alla kommentaari, et on infosüsteemi üle vaadanud ja kooskõlastanud.

## Millal infosüsteeme kooskõlastatakse?

Infosüsteeme, mis on andmekogud, kooskõlastatakse:
- enne asutamist
- enne kasutusele võttu
- enne andmekoosseisu muutmist
- enne lõpetamist
