---
title: RIHA kataloogist teabe otsimine
---

## Kuidas leian RIHAst infosüsteeme ja andmeobjekte?

RIHA kataloogi kasutamiseks on kaks võimalust: 
- kasutada [RIHA kasutajaliidest](https://www.riha.ee/Infos%C3%BCsteemid) 
- kasutada RIHA masinloetavat REST API liidest, [loe täpsemalt RIHA masinliidese kasutamisest](https://abi.riha.ee/APIabi)

### RIHA kataloog

Valides RIHA kasutajaliidesest **RIHA kataloog** avatakse nimekiri kõigist RIHAsse lisatud infosüsteemidest. Nimekirjas on viimati muudetud infosüsteemid eespool.

Infosüsteemide kirjelduste leidmiseks saab kasutada mitmesuguseid otsingukriteeriume:
- Nimi, lühinimi ja märksõna
- Eesmärk, staatused ja X-teega liidestumise olek
- Sisestamise ja muutmise aeg
- Kogutavad põhiandmed
- Omaniku nimi ja registrikood

Otsingu tulemust saab sorteerida mitmesuguste tunnuste järgi:
- Omaniku nimi
- Lühinimi
- Nimi
- Staatus (asutamisel, kasutusel, lõpetatud, määramata)
- Kooskõlastamise staatus (kooskõlastatud, kooskõlastamata, registreeritud)
- Märksõna
- Kirjelduse viimase muudatuse aeg

Infosüsteemi nimele või lühinimele vajutades saab liikuda infosüsteemi detailse kirjelduse vaatesse.
Detailne kirjeldus on jagatud erinevateks plokkideks. Plokkide sisu ja väljade tähendusi uuri lähemalt [RIHAs kirjeldamise abiinfost](https://abi.riha.ee/RIHAs-kirjeldamine#milline-t%C3%A4hendus-on-riha-v%C3%A4ljadel).

Andmeobjektide otsing võimaldab otsida andmekoosseisu csv-, xls- ning xlsx-vormingus failidest, mis on vormistatud RIHAs nõutud malli järgi. Kasutada saab järgmiseid otsingukriteeriume:
- andmeobjekti nimetus
- ülemobjekti nimetus
- (eriliiki) isikuandmeteks olek
- põhiinfosüsteem
- kommentaar
- infosüsteem

Tulemustes näidatakse andmeobjekti ja ülemobjekti (selle olemasolul) nimetust, märget andmeobjekti (eriliiki) isikuandmeteks olemisest, põhiinfosüsteemi nimetust, andmeobjekti kommentaarivälja ning infosüsteemi lühinime. Nende järgi saab ka tulemusi sorteerida. Lisaks on iga rea lõpus ikoon, millel klikkides saab vastava andmekoosseisu faili alla laadida.

Loe rohkem [RIHA koolitusmaterjalidest](https://moodle.ria.ee/mod/page/view.php?id=651).

### RIHA masinloetav liides

RIHA masinloetav liides pakub kasutajaliidesest märksa rohkem filtreerimise ja sorteerimise võimalusi. Masinliidese kasutamise kohta uuri lähemalt [RIHA API abiinfost](https://abi.riha.ee/APIabi).
